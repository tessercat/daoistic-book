---
title:
- type: main
  text: 郭店
- type: subtitle
  text: Guodian
creator:
- role: author
  text: 老子
- role: conservator
  text: Chinese Text Project
...
# Chapter 2

## Hanzi

天下皆知美之為美也，惡已；皆知善，此斯不善已。有亡之相生也，難易之相成也，長短之相形也，高下之相呈也，音聲之相和也，先後之相隨也。是以聖人居亡為之事，行不言之教。萬物作而弗治也，為而弗志也，成而弗居。夫唯弗居也，是以弗去也。

# Chapter 5

## Hanzi

天地之間，其猶橐籥與？虛而不屈，沖而愈出。

# Chapter 9

## Hanzi

持而浧之，不不若已。揣而銳之，不可長保也。金玉浧室，莫能守也。貴福驕，自遺咎也。功遂身退，天之道也。

# Chapter 13

## Hanzi

寵辱若驚，貴大患若身。何謂寵辱？寵為下也。得之若驚，失之若驚，是謂寵辱驚。□□□□□若身？吾所以有大患者，為吾有身。及吾亡身，或何□□□□□□為天下，若可以託天下矣。愛以身為天下，若何以寄天下矣。

# Chapter 15

## Hanzi

古之善為士者，必微妙玄達，深不可識，是以為之頌：豫乎若冬涉川，猶乎其若畏四鄰，敢乎其若客，渙乎其若釋，屯乎其若樸，沌乎其若濁。孰能濁以靜者，將徐清。孰能牝以主者，將徐生。保此道者不欲尚浧。

# Chapter 16

## Hanzi

至虛恒也；守沖篤也。萬物方作，居以顧復也。天道云云，各復其根。

# Chapter 17

## Hanzi

大上，下知有之。其次，親譽之。其次，畏之；其次，侮之。信不足，焉有不信。猷乎，其貴言也。成事遂功，而百姓曰我自然也。

# Chapter 18

## Hanzi

故大道廢，安有仁義。六親不和，安有孝慈。邦家昏□安有正臣。

# Chapter 19

## Hanzi

絕智棄辯，民利百倍。絕巧棄利，盜賊亡有。絕偽棄慮，民復季子。三言以為文不足，或令之或乎屬。視素保樸，少私寡欲。

# Chapter 20

## Hanzi

絕學亡憂，唯與訶，相去幾何？美與惡，相去何若？人之所畏，亦不可以不畏人。

# Chapter 25

## Hanzi

有狀混成，先天地生，清寥，獨立不亥，可以為天下母。未知其名，字之曰道，吾強為之名曰大。大曰折，折曰轉，轉曰返。天大，地大，道大，王亦大。域中有四大，而王居一焉。人法地，地法天，天法道，道法自然。

# Chapter 30

## Hanzi

以道佐人主者，不欲以兵強於天下。善者果而已，不以取強。果而弗伐，果而弗驕，果而弗矜，是謂果而不強。其事好長。

# Chapter 31

## Hanzi

君子居則貴左，用兵則貴右。故曰：兵者，□□□□□□得已而用之。銛襲為上，弗美也。美之，是樂殺人。夫樂□□□□以得志於天下。故吉事上左，喪事上右。是以偏將軍居左，上將軍居右，言以喪禮居之也。故殺□□則以哀悲位之；戰勝，則以喪禮居之。

# Chapter 32

## Hanzi

道恒亡名，樸，雖細，天地弗敢臣，侯王如能守之，萬物將自賓。天地相合也，以輸甘露。民莫之令而自均焉。始制有名。名亦既有，夫亦將知之，知之所以不殆。譬道之在天下也，猶小谷之與江海。

# Chapter 35

## Hanzi

埶大象，天下往。往而不害，安平大。樂與餌，過客止。故道□□□□淡呵其無味也。視之不足見，聽之不足聞，而不可既也。

# Chapter 37

## Hanzi

道恒亡為也，侯王能守之，而萬物將自化。化而欲作，將正之以亡名之樸。夫亦將知，知足以靜，萬物將自定。

# Chapter 40

## Hanzi

返也者，道動也。弱也者，道之用也。天下之物生於有，生於亡。

# Chapter 41

## Hanzi

上士聞道，勤能行於其中。中士聞道，若存若亡。下士聞道，大笑之。弗大笑，不足以為道矣。是以建言有之：明道如悖，遲夷道□□□道若退。上德如谷，大白如辱，廣德如不足，建德如□□真如渝。遲大方亡隅，大器曼成，大音希聲，天象亡形，道□□□□□

# Chapter 44

## Hanzi

名與身孰親？身與貨孰多？得與亡孰病？甚愛必大費，厚藏必多亡。故知足不辱；知止不殆：可以長久。

# Chapter 45

## Hanzi

大成若缺，其用不敝。大盈若盅，其用不窮。大巧若拙，大呈若詘，大直若屈。燥勝凔，清勝熱，清靜為天下正。

# Chapter 46

## Hanzi

罪莫厚於甚欲，咎莫僉於欲得，禍莫大乎不知足。知足之為足，此恒足矣。

# Chapter 48

## Hanzi

學者日益，為道者日損。損之或損，以至亡為也，亡為而亡不為。

# Chapter 52

## Hanzi

閉其門，塞其兌，終身不痗。啟其兌，賽其事，終身不治。

# Chapter 54

## Hanzi

善建者不拔，善抱者不脫，子孫以其祭祀不輟。修之身，其德乃真。修之家，其德有餘。修之鄉，其德乃長。修之邦，其德乃豐。修之天下□□□□□□□□□□□家，以鄉觀鄉，以邦觀邦，以天下觀天下。吾何以知天□□□□□□

# Chapter 55

## Hanzi

含德之厚者，比於赤子，蜂蠆虺蛇弗螫，攫鳥猛獸弗搏，骨弱筋柔而捉固。未知牝牡之合朘怒，精之至也。終日乎而不憂，和之至也，和曰常，知和曰明。益生曰祥，心使氣曰強，物壯則老，是謂不道。

# Chapter 56

## Hanzi

知之者弗言，言之者弗知。閉其兌，塞其門，和其廣，同其塵，畜其銳，解其忿，是謂玄同。故不可得而親，亦不可得而疏；不可得而利，亦不可得而害；不可得而貴，亦不可得而賤。故為天下貴。

# Chapter 57

## Hanzi

以正之邦，以奇用兵，以亡事取天下。吾何以知其然也。夫天多忌諱而民彌叛。民多利器而邦滋昏。人多智而奇物滋起。法物滋章盜賊多有。是以聖人之言曰：我無事而民自富。我亡為而民自化。我好靜而民自正。我欲不欲而民自樸。

# Chapter 59

## Hanzi

治人事天，莫若嗇。夫唯嗇，是以早；早服，是謂□□□□□□□□□□□不克則莫知其極。莫知其極，可以有國。有國之母，可以長□□□□□□□長生久視之道也。

# Chapter 63

## Hanzi

為亡為，事亡事，味亡味。大，小之；多易必多難。是以聖人猷難之，故終亡難。

# Chapter 64

## Hanzi

為之者敗之，執之者失之。聖人無為，故無敗也；無執，故□□□慎終若始，則無敗事矣。人之敗也，恒於其且成也敗之。是以□人欲不欲，不貴難得之貨；學不學，復眾之所過。是以能輔萬物之自然，而弗敢為。

# Chapter 66

## Hanzi

江海所以為百谷王，以其能為百谷下，是以能為百谷王。聖人之在民前也，以身後之；其在民上也，以言下之。其在民上也，民弗厚也；其在民前也，民弗害也。天下樂進而弗詀。以其不爭也，故天下莫能與之爭。

